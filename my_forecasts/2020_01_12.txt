ΓΕΝΙΚΗ ΠΡΟΓΝΩΣΗ ΓΙΑ: 12/01/2020
 Πρόσκαιρη μεταβολή του καιρού στην κεντρική, ανατολική και βόρεια χώρα, με τοπικές βροχές στα πεδινά και παροδικές χιονοπτώσεις κυρίως στα ορεινά, ενίσχυση των ανέμων στο Αιγαίο, περιορισμένη ορατότητα και παγετός τις νυκτερινές και πρώτες πρωινές ώρες στα ηπειρωτικά.Πιο αναλυτικά, την Κυριακή 12 Ιανουαρίου 2020, σε ολόκληρη σχεδόν τη χώρα αναμένονται νεφώσεις οι οποίες στα κεντρικά, ανατολικά και βόρεια ηπειρωτικά, στις Σποράδες, στην Εύβοια και στο Βόρειο Αιγαίο θα είναι πυκνότερες και θα δώσουν τοπικές βροχές. Παροδικές χιονοπτώσεις θα εκδηλωθούν στα ορεινά ηπειρωτικά και σε περιοχές της Δυτικής Μακεδονίας με χαμηλότερο υψόμετρο. Τις νυκτερινές και πρώτες πρωινές ώρες στα κεντρικά και βόρεια ηπειρωτικά θα σημειωθεί παγετός, ενώ η ορατότητα θα είναι κατά τόπους περιορισμένη.Η θερμοκρασία θα κυμανθεί στη Δυτική Μακεδονία από -5 έως 5 βαθμούς, στην υπόλοιπη Μακεδονία και στη Θράκη από -2 έως 9, στην Ήπειρο από -1 έως 13 βαθμούς, στη Θεσσαλία από -6 έως 11, στην Ήπειρο από -1 έως 14 βαθμούς, στα δυτικά και νότια ηπειρωτικά από 5 έως 14 βαθμούς, στα υπόλοιπα ηπειρωτικά από 0 έως 12, στα νησιά του Ιονίου από 5 έως 14 βαθμούς, στα νησιά του Βόρειου και Βορειοανατολικού Αιγαίου από 2 έως 12 και στις υπόλοιπες νησιωτικές περιοχές και στην Κρήτη από 6 έως 14 βαθμούς Κελσίου.Οι άνεμοι θα πνέουν στο Βόρειο Αιγαίο βορειοανατολικοί μέτριοι μέχρι ισχυροί, 5 με 6 μποφόρ και βαθμιαία τοπικά σχεδόν θυελλώδεις 7 μποφόρ, με εξαίρεση τα δυτικά πελάγη όπου θα επικρατήσουν βορειοδυτικοί άνεμοι με εντάσεις έως 5 και πρόσκαιρα τοπικά 6 μποφόρ. Στο υπόλοιπο Αιγαίο οι άνεμοι θα πνέουν από βόρειες διευθύνσεις μέτριοι έως ισχυροί, 5 με 6 μποφόρ, και βαθμιαία στη θάλασσα την Κυθήρων βορειοανατολικοί με εντάσεις έως 7 μποφόρ. Στο Ιόνιο οι άνεμοι θα πνέουν από ανατολικές διευθύνσεις ασθενείς έως μέτριοι, 3 με 5 μποφόρ, με ενίσχυση μετά το μεσημέρι τοπικά σε ισχυρούς 6 μποφόρ.Στην Αττική αναμένονται νεφώσεις οι οποίες σταδιακά θα αυξηθούν δίνοντας ασθενείς τοπικές βροχές κυρίως στα βόρεια και ανατολικά και παροδικές χιονοπτώσεις στην Πάρνηθα και στον Κιθαιρώνα. Τις πρωινές ώρες η ορατότητα θα είναι περιορισμένη. Οι άνεμοι θα πνέουν βόρειοι βορειοανατολικοί με εντάσεις έως 5 μποφόρ και προοδευτική ενίσχυση κατά τόπους σε ισχυρούς 6 μποφόρ. Η θερμοκρασία στο κέντρο των Αθηνών θα κυμανθεί από 6 έως 11 βαθμούς, αλλά στα βόρεια και ανατολικά θα διατηρηθεί 2 με 3 βαθμούς χαμηλότερα.Στη Θεσσαλονίκη αναμένονται νεφώσεις με ασθενείς βροχές στα πεδινά και ασθενείς χιονοπτώσεις στα ορεινά. Οι άνεμοι θα πνέουν από βορειοδυτικές διευθύνσεις με εντάσεις έως 5 μποφόρ. Η θερμοκρασία στο κέντρο της πόλης θα κυμανθεί από 3 έως 9 βαθμούς, αλλά περιφερειακά της πόλης οι ελάχιστες θα είναι 2 με 3 βαθμούς χαμηλότερες. 